

VikipedijaLaisvoji enciklopedija
Ieškoti Vikipedijoje
Paieška
Parama
Sukurti paskyrą
Prisijungti
[paslėpti]
Šios savaitės iniciatyva: Popiežiai. Kviečiame prisidėti!

Turinys paslėpti
Pradžia
Istorija
Formatas
Dalyvavimas
Balsavimas
Nugalėtojai
Lietuva Eurovizijoje
Susiję projektai

Congratulations
Eurovision: Europe Shine a Light
Vaikų Eurovizijos dainų konkursas
Eurovizijos šokių konkursas
Išnašos
Nuorodos
Eurovizijos dainų konkursas

Straipsnis
Aptarimas
Skaityti
Keisti
Keisti vikitekstą
Istorija

Įrankiai
Išvaizda paslėpti
Tekstas

Mažas

Įprastinis

Didelis
Plotis

Įprastinis

Platus
Spalva (beta)

Automatinis

Šviesus

Tamsus
 „Eurovizija“ nukreipia čia. Kitas reikšmes žiūrėkite Eurovizija (reikšmės).
Apie šių metų Euroviziją skaitykite straipsnyje Eurovizijos dainų konkursas 2025.
Apie kitų metų Euroviziją skaitykite straipsnyje Eurovizijos dainų konkursas 2026.
Eurovizijos dainų konkursas

Žanras	Muzikinis konkursas
Vedėjas (-ai)	Įvairūs vedėjai
Gamyba
Šalis	Įvairios šalys
Serijos	69 konkursai
107 tiesioginiai šou
Trukmė	~2 valandos (pusfinaliai)
~4 valandos (finalas)
Transliacija
Leidėjas (-ai)	EBU, įvairūs nacionaliniai transliuotojai
Eterio laikotarpis	1956 m. – dabar
„Eurovizijos“ dainų konkursas (angl. Eurovision Song Contest, pranc. Concours Eurovision de la chanson) – kasmet vykstantis dainų konkursas, kuriame varžosi norinčių dalyvauti Europos valstybių atstovai.

Kiekviena dalyvaujanti valstybė pateikia po vieną dainą, o vėliau ta daina varžosi su kitų šalių atstovais. Kiekvienoje šalyje konkursą transliuoja jos nacionalinė televizija, kurios užduotis – atrinkti atlikėją ir dainą, atstovausiančius savo šaliai šiame konkurse. Eurovizija pradėta rengti nuo 1956 m. ir yra vienas iš populiariausių ne sporto renginių visame pasaulyje. Pastaraisiais metais konkursą stebėjusių žmonių skaičius išaugo nuo 100 milijonų iki 600 milijonų visame pasaulyje. Eurovizija transliuojama ne tik Europos valstybėse, bet ir tokiose šalyse kaip Australija, Egiptas, Filipinai, Honkongas, Indija, JAV, Japonija, Jordanija, Kanada, Kinija, Naujoji Zelandija, Pietų Korėja, Puerto Rikas, Tailandas ir Taivanas. Nuo 2000 m. konkursą galima stebėti internetu. 2006 m. šiuo būdu žmonės iš viso pasaulio Euroviziją stebėjo 140 pasaulio šalių.[1]

Istorija
1955 m., Monake, Europos transliuotojų sąjungos (EBU) komiteto posėdyje, generalinis Šveicarijos televizijos komiteto pirmininkas Marcel Bezençon pasiūlė surengti tarptautinį dainų konkursą, kurį vienu metu transliuotų visose dalyvaujančiose šalyse.[1] Konkursas buvo grindžiamas Sanremo muzikos festivalio pavyzdžiu ir buvo laikomas kaip technologinis televizijos eksperimentas – mat tuo metu daugelį šalių pasiekti plačios srities tarptautiniu tinklu buvo labai ambicingas sumanymas. Palydovinė televizija dar neegzistavo, taigi vadinamąjį Eurovizijos tinklą sudarė sausumos mikrobangų tinklas. Tais pačiais metais Romoje renginį buvo nuspręsta pavadinti „Eurovizijos Grand Prix“ (vėliau Grand Prix buvo pakeista į concours frankofoniškose šalyse).

Pirmasis konkursas vyko Lugane, Šveicarijoje, 1956 m. gegužės 24 d. Tuomet septynios šalys pristatė po dvi dainas, iš viso jų buvo 14. Tai buvo vienintelis atvejis, kai vienai šaliai atstovavo daugiau nei viena daina. Nuo 1957 m. kiekvienai šaliai atstovaudavo po vieną dainą. 1956 m. konkurse laimėjo šeimininkė Šveicarija.

Konkursą visą jo gyvavimo istoriją lydėjo technologiniai pokyčiai: 1968 m. pradėtos spalvotos televizijos, 1985 m. – palydovinės televizijos transliacijos, nuo 2000 m. – transliacijos internetu ir kt.[2][3][4]

Formatas
Kiekviena dalyvaujanti valstybė kokiu nors būdu išsirenka jai atstovaujantį atlikėją ar grupę;
Visos grupės po vieną kartą gyvai atlieka savo paruoštas dainas;
Kiekvienoje šalyje konkursą transliuoja kuri nors tos šalies televizija (dažniausiai – nacionalinis transliuotojas);
Išklausius visas dainas, konkurso stebėtojai balsuoja už jiems labiausiai patikusią kitos valstybės dainą;
Kiekvienos valstybės atstovas paskelbia už ką balsavo jo atstovaujama valstybė;
Daugiausiai balsų surinkusi valstybė tampa konkurso nugalėtoja;
Nugalėjusi valstybė gauna teisę kitais metais rengti konkursą.
Dalyvavimas
Tinkamumas valstybėms dalyvauti „Eurovizijoje“ nėra nustatomas pagal geografinį jų išsidėstymą. Pagrindinis kriterijus, nustatantis, ar šalis gali dalyvauti konkurse, yra priklausymas Europos transliuotojų sąjungai (EBU). Tačiau teisė dalyvauti suteikiama tik aktyvioms EBU šalims-narėms. Aktyvios šalys-narės yra tokios, kurios patenka į Europos transliavimo erdvę, arba yra Europos Tarybos narės.[5]

Norėdama sudalyvauti konkurse, aktyvi šalis-narė dar turi užtikrinti, kad jos nacionalinio transliuotojo perdavimų signalai yra prieinami ne mažiau kaip 98 % šalies namų ūkių.[6] Asocijuotai narei galimybė sudalyvauti konkurse suteikiama, kai tam pritaria EBU referencinė grupė.[7]

Europos transliavimo erdvėje yra valstybių, kurios geografiškai atsiduria už Europos žemyno ribų arba priklauso daugiau nei vienam žemynui.[7] Todėl teisė dalyvauti konkurse neapsiriboja Europos šalimis. Istoriškai „Eurovizijos“ dainų konkurse yra dalyvusios tokios už Europos žemyno ribų esančios šalys, kaip Izraelis, Kipras ir Armėnija. Eurovizijoje jos debiutavo atitinkamai 1973 m., 1981 m. ir 2006 m. 1980 m. konkurse dalyvavo net Marokas, kuris geografiškai yra Afrikoje. Eurovizijoje dalyvauja ir kelios šalys, kurių tik dalis priklauso Europai. Tai Turkija (dalyvauja nuo 1975 m.), Rusija (nuo 1994 m.), Gruzija (nuo 2007 m.) ir Azerbaidžanas (nuo 2008 m.)[8] 2015 m. prie konkurso prisijungė Australija.[9][10]

Iš viso bent vieną kartą konkurse dalyvavo 51 šalis.


Europos transliavimo zona, pažymėta raudonai

Dalyvavimas nuo 1956 m.:
  Dalyvavo nors kartą
  Niekada nedalyvavo, nors galėtų
  Pareiškė dalyvausiančios, bet vėliau pasitraukė
Metai	Šalis, debiutavusi tais metais
1956	BelgijaBelgija, ItalijaItalija, LiuksemburgasLiuksemburgas, NyderlandaiNyderlandai, PrancūzijaPrancūzija, ŠveicarijaŠveicarija, VokietijaVokietija
1957	AustrijaAustrija, DanijaDanija, Jungtinė KaralystėJungtinė Karalystė
1958	ŠvedijaŠvedija
1959	MonakasMonakas
1960	NorvegijaNorvegija
1961	IspanijaIspanija, Jugoslavijos SFRJugoslavijab, SuomijaSuomija
1964	PortugalijaPortugalija
1965	AirijaAirija
1971	MaltaMalta
1973	IzraelisIzraelis
1974	GraikijaGraikija
1975	TurkijaTurkija
1980	MarokasMarokas
1981	KiprasKipras
1986	IslandijaIslandija
1993	Bosnija ir HercegovinaBosnija ir Hercegovina, KroatijaKroatija, SlovėnijaSlovėnija
1994	EstijaEstija, LenkijaLenkija, LietuvaLietuva, RumunijaRumunija, RusijaRusija, SlovakijaSlovakija, VengrijaVengrija
1998	Šiaurės MakedonijaMakedonija
2000	LatvijaLatvija
2003	UkrainaUkraina
2004	AlbanijaAlbanija, AndoraAndora, BaltarusijaBaltarusija, Serbija ir JuodkalnijaSerbija ir Juodkalnija
2005	BulgarijaBulgarija, MoldavijaMoldavija
2006	ArmėnijaArmėnija
2007	ČekijaČekija, GruzijaGruzija, JuodkalnijaJuodkalnija, SerbijaSerbija
2008	AzerbaidžanasAzerbaidžanas, San MarinasSan Marinas
2015	AustralijaAustralija
a) Iki Vokietijos susivienijimo 1990 m., Eurovizijoje dalyvavo tik Vakarų Vokietija (Vokietijos Federacinė Respublika). Rytų Vokietija (Vokietijos Demokratinė Respublika) konkurse nedalyvavo.
b) Iki 1991 m. Jugoslavija dalyvavo kaip Jugoslavijos Socialistinė Federacinė Respublika. Tik 1992 m. ji dalyvavo kaip Jugoslavijos Federacinė Respublika.
Balsavimas
Konkurso finale balsavimas vyksta tokia tvarka: du atskirus taškų rinkinius išdalina tiek žiuri, tiek žiūrovai. Tai reiškia, jog po žiūrovų balsavimo telefonu, trumposiomis žinutėmis ar oficialia programėle, vedėjai po vieną kartą skambina kiekvienai konkurse dalyvaujančiai šaliai ir sužino, kiek taškų (1–8, 10, 12) ir kam skyrė kiekvienos šalies profesionalų komisija. Po visų šalių komisijų įvertinimų paskelbimo, vedėjai praneša, kiek bendrai žiūrovų taškų surinko kiekviena šalis, pradedant nuo mažiausiai balų pelniusios ir baigiant žiūrovų favorite. Šiuo būdu taškai sumuojami ir pusfinaliuose.[11]

Nugalėtojai
Pagrindinis straipsnis – Sąrašas:Eurovizijos dainų konkurso nugalėtojai.

Airijos atlikėjas Johnny Logan yra vienas iš dviejų atlikėjų (antroji yra Loreen iš Švedijos), laimėjęs daugiau nei vieną kartą, tai jis padarė dukart, 1980 m. ir 1987 m.
2025 m. duomenimis, 72 dainos iš 27 šalių yra laimėjusios „Eurovizijos“ dainų konkursą.[12] Dvidešimt septynios skirtingos šalys yra laimėjusios konkursą. 1969 m. konkursas turėjo keturis nugalėtojus. Šveicarija laimėjo pirmąjį konkursą 1956 m. Daugiausia pergalių turi Airija ir Švedija – septynias. Vieninteliai asmenys, kurie laimėjo daugiau nei vieną kartą, yra Švedijos atlikėja Loreen, kuri 2012 m. atliko dainą „Euphoria“ ir 2023 m. – „Tattoo“, bei Airijos atlikėjas Johnny Logan, kuris 1980 m. atliko dainą „What's Another Year“ ir 1987 m. – „Hold Me Now“.

Lietuva Eurovizijoje
Pagrindinis straipsnis – Lietuva Eurovizijoje.
2025 m. duomenimis, Lietuva „Eurovizijos“ dainų konkurse dalyvavo 25 kartus. Debiutavo 1994 m. ir užėmė paskutinę vietą. Po nesėkmingo pasirodymo į „Eurovizijos“ sceną šalis grįžo 1999 m. ir dalyvauja iki šiol (išskyrus 2000 ir 2003 m.). Aukščiausias rezultatas – šešta vieta, kurią 2006 m. „Eurovizijoje“ pasiekė grupė „LT United“.[13]

Susiję projektai

Destiny Chukunyere – Maltos atstovė 2015 m. vaikų „Eurovizijoje“
Congratulations
Pagrindinis straipsnis – Congratulations (Eurovizija).
2005 m. spalio 22 d. vyko koncertas „Congratulations“ (liet. Sveikinimai), skirtas paminėti „Eurovizijos“ gyvavimo penkiasdešimtmetį. Koncerte, kaip ir eiliniame „Eurovizijos“ renginyje, žiūrovai rinko labiausiai jiems patikusią praeitame penkiasdešimtmetyje „Eurovizijos“ dainų konkurse grotą dainą.

Eurovision: Europe Shine a Light
Pagrindinis straipsnis – Eurovision: Europe Shine a Light.
Atšaukus 2020 m. „Eurovizijos“ konkursą, Europos transliuotojų sąjunga 2020 m. gegužės 16 d. Hilversiumo mieste surengė specialią nekonkurencinę transliaciją „Eurovision: Europe Shine a Light“ (liet. Švieski, Europa), kuria pagerbė konkurse turėjusias skambėti dainas. Renginyje dalyvavo 10 šalių atstovai.[14]

Vaikų Eurovizijos dainų konkursas
Pagrindinis straipsnis – Vaikų Eurovizijos dainų konkursas.
Vaikų „Eurovizija“ yra kasmet vykstantis panašus tarptautinis dainų konkursas, kuriame dalyvauja vaikai nuo 9 iki 14 metų amžiaus.[15]

Eurovizijos šokių konkursas
Pagrindinis straipsnis – Eurovizijos šokių konkursas.
Eurovizijos šokių konkursas buvo renginys, kuriame dalyvavo šokėjų poros, atliekančios pramoginius ir lotynų šokius. Projektas buvo surengtas dukart, 2007 ir 2008 m.[16]

Išnašos
 Eurovizija. Visuotinė lietuvių enciklopedija, T. V (Dis-Fatva). – Vilnius: Mokslo ir enciklopedijų leidybos institutas, 2004
 „Eurovision: About us – who we are“. eurovision.net. Eurovision Song Contest. Nuoroda tikrinta 2020-06-28.
 „Eurovision Song Contest: London 1968“. Eurovision Song Contest. Nuoroda tikrinta 2020-07-05.
 Laven, Philip (2002 m. liepos mėn.). „Webcasting and the Eurovision Song Contest“. ebu.ch. European Broadcasting Union. Suarchyvuotas originalas 2008-05-28. Nuoroda tikrinta 2020-06-28.
 „EBU – Admission“. ebu.ch. European Broadcasting Union. Suarchyvuotas originalas 2019-09-13. Nuoroda tikrinta 2020-06-28.
 „Regulation on Detailed Membership Criteria under Article 3.6 of the EBU Statutes“ (PDF). ebu.ch. European Broadcasting Union. 2013 m. birželio mėn. Suarchyvuota (PDF) iš originalo 2019-05-16. Nuoroda tikrinta 2020-06-28.
 „Which countries can take part?“. Eurovision Song Contest. Suarchyvuotas originalas 2017-03-17. Nuoroda tikrinta 2020-06-28.
 „Eurovision Song Contest: History by events“. Eurovision Song Contest. Suarchyvuotas originalas 2017-08-25. Nuoroda tikrinta 2020-06-27.
 „Australia to compete in the 2015 Eurovision Song Contest“. Eurovision Song Contest. 2015-02-10. Nuoroda tikrinta 2020-06-27.
 Kemp, Stuart; Plunkett, John (2015-02-10). „Eurovision Song Contest invites Australia to join 'world's biggest party'“. The Guardian. Nuoroda tikrinta 2020-06-27.
 „Eurovision Song Contest: Voting“. Eurovision Song Contest. Suarchyvuotas originalas 2021-05-26. Nuoroda tikrinta 2020-07-05.
 „Eurovision Song Contest: Winners“. Eurovision Song Contest. Suarchyvuotas originalas 2018-05-12. Nuoroda tikrinta 2021-05-23.
 „Lithuania at Eurovision Song Contest“. Eurovision Song Contest. Nuoroda tikrinta 2022-05-15.
 „Europa išvydo kitokią „Euroviziją“: kitąmet konkursas vyks Roterdame“. lrt.lt. LRT. 2020-05-16. Nuoroda tikrinta 2025-09-28.
 „Eurovision Events: Junior Eurovision Song Contest“. Eurovision Song Contest. Suarchyvuotas originalas 2021-12-06. Nuoroda tikrinta 2020-06-26.
 „Eurovision Dance Contest“. BBC. Nuoroda tikrinta 2020-04-23.
Nuorodos
	
Vikiteka: Eurovizijos dainų konkursas – vaizdinė ir garsinė medžiaga
Oficiali „Eurovizijos“ svetainė
Oficiali Lietuvos „Eurovizijos“ svetainė Archyvuota kopija 2012-02-09 iš Wayback Machine projekto.
Eurovision Song Contest – Istorija Archyvuota kopija 2014-07-08 iš Wayback Machine projekto.
Neoficiali Lietuvos „Eurovizijos“ svetainė
[rodyti]Ž • A • REurovizijos dainų konkursas
Kategorija: Eurovizija
Šis puslapis paskutinį kartą keistas 28 rugsėjo 2025 15:01.
Tekstas pateikiamas pagal Creative Commons Attribution/Share-Alike Licenciją; gali būti taikomos papildomos sąlygos. Detaliau – Terms of Use .
Privatumo politikaApie VikipedijąJokių garantijųElgesio kodeksasKūrėjaiStatistikaSlapukų politikaMobili peržiūra
Wikimedia Foundation
Powered by MediaWiki
